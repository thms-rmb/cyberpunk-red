# 15. juni 2021

## Angrepet

Gjengen sitter i en bil som er dyttet ut mot fortauet -- de ble slått
ut av sammenstøtet med en stor, hvit varebil. Varebilen står på andre
siden av veien, og utenfor står tre soldater som inntar
skuddposisjon. Rett ved bilen står det også en fjerde person, som ikke
ser ut til å foreta seg noe.

Det bryter ut kamp. FaultLine løper i dekning bak en kasse, mens Aleki
prøver å snakke soldatene til fornuft. Det kommer frem at de prøver å
rane gjengen, og krever at de gir fra seg alle verdisaker. Trax
forsøker å gå inn i nærkamp med en av soldatene.

Etter skuddveksling og brytekamper, klarer de etterhvert å drepe de
tre soldatene og uskadeliggjøre den fjerde personen. Denne siste
personen virker å ha hatt en slags lederrolle for soldatene. Aleki
behandler beina, som ble brukne av Trax' kraftige slag.

## På vei til Fredspartiet

Gjengen bestemmer seg for å ta med lederen bak i bilen til Lestatra og
kjører videre mot hovedkvarteret til Fredspartiet. Han sier han heter
Zev, under et voldelig avhør med Trax. FaultLine spør ytterligere,
«hva er historien din, hvem er lederen din?».

Zev sier at de lever av å ta verdisakene til de som er dumme nok til å
bevege seg i kampsonen. Men de fikk et spesielt tips om gjengen som
kom til å kjøre gjennom -- et lett bytte. Han kjenner ikke til Jedd,
sikkerhetskonsulenten i Fredspartiet. Det var altså et anonymt tips.

Trax tar initiativ til å kaste Zev ut av bilen, og prøver tilogmed å
skyte ham i hodet. FaultLine klarer å avverge henrettelsen, men må
rope ut «håper å se deg igjen!».

## Ved Fredspartiet

Gjengen ankommer hovedkvarteret til Fredspartiet, og en mann kommer ut
av bygningen. Han kommenterer på den beklagelige tilstanden til bilen
til Lestatra. De går inn i hovedkvarterets resepsjon, og spør etter
Jedd. «Aron er klar til å møte dere om 10 minutter, i tyvende etasje",
sier resepsjonisten.

Lestatra og Trax tar heisen alene opp til tyvende etasje, mens Aleki
og FaultLine prøver seg på småprat om kjemi og vitenskapens
hierarki. Omsider er de alle oppe, og setter seg ned for å vente på
Aron.

De venter i nesten 45 minutter før FaultLine bemerker at det kommer en
sterk lukt fra døra inn til rommet de sitter i. Fra rommet kommer det
noen merkelige lyder, og Lestatra hører definitivt lyden av kamp. Hun
trekker våpenet, og går sammen med FaultLine mot døra. FaultLine
sparker opp døra.

Inne i det andre rommet avslører de Aron som er i full elskov med en
annen mann, oppe på konferansebordet. De prøver raskt og dekke seg
til, og Aron beklager voldsomt. Det hele var en misforståelse av tid.

## Møtet med Aron

«Beklager, jeg skulle visst at vi hadde avtalt et møte tidligere»,
sier Aron. Trax beroliger ham om at det ikke er noe problem, og
introduserer teamet, én etter én.

Aron legger ut om den vanskelige oppgaven som ligger foran
dem. Samfunnet er preget av vold og korrupsjon, og løfter fram
Fredspartiet som eneste botemiddel. Han peker også på hvordan media
undergraver Fredspartiet med grunnløse anklagelser.

Aron sender teamet en oppstartsbonus på 2000 eb, og er takknemlig for
hjelpen de har lovet. «Vi holder kontakten, så kommer det flere penger
senere». Om påstanden om at det er en muldvarp i Fredspartiet som
tipset de kriminelle om teamet, sier Aron at de må kontakte Jedd.

Teamet forlater kontoret.

