# 2021-06-29

## Trax og Lestatra har en _trip_

Trax og Lestatra dukker opp ut av hver sin
_synthtape_-kokong. Synthtapen har gitt dem en narkotisk eufori, og
begge er tydelig preget av opplevelsen. De har vært i en _brain
dance_, og stoffet fra _synthtape_-en gjør dem opplyst og
overlykkelige. Men stoffet har en bakside, og Lestatra blir rett og
slett narkoman.

Trax og Lestatra argumenterer, og de kommer frem til å bare gå på
slike trips i helgene. Men helgene strekker seg jo tross alt over
flere dager enn bare lørdager og søndager, og de bestemmer seg for å
ta en ny trip med synthtape.

Trax dukker på opp ut av en ny _synthtape_-kokong, og bryter ut i
dans. Lestatra dukker også opp på ny, men har en roligere, mer normal
reaksjon.

Trax bestemmer seg for å få installert en LED-klokke i armen, og drar
til Aleki.

## Aleki handler mat

Aleki handler mat i den lille butikken uten boligen hans i _Old
Japantown_. Han går hjem til hybelen sin, hvor han har arbeidet med
noen lyssky kybernetikkinstallasjoner dagen i forveien (han jobber som
en _Ripper Doc_.

Etterhvert kommer Trax, og ber om å få installert en LED-klokke. De
går sammen til et kjøpesenter, som antakeligvis selger en slik
klokke. Der finner de en butikk drevet av _Winston Glacier_, som viser
seg å selge akkurat den klokken Trax vil ha. Trax bestemmer seg for å
prute.

Hjemme hos Aleki gjennomføres installasjonen uten problemer.

## Lestatra går til terapi

Lestatra innser behovet for hjelp, og går til Folkeopplysningens
terapiordning. Hun ringer til Styx, og de to avtaler en time.

«Narkotika er bare som gambling – det gjelder å spille til du vinner,
ikkeno problem», sier Lestatra. Styx forsøker å snakke til
fornuft. Samtalen fortsetter til en diskusjon om verdien av blod,
spesielt innad i Folkeopplysningen. Men, til slutt, så går Lestatra
gjennom et terapiprogram.

## Gruppen drar ut på Jedds oppdrag

Gjengen kjører i bilen til Lestatra. De kjører gjennom _Upper Marina_,
et hipt rikmannsdistrikt. Videre kjører de gjennom New Westbrook, og
kontrastene er store. Etterhvert ankommer de en adresse, utenfor
bygrensene.

Vel fremme står de ved en port, og trykker på ringeklokken som står
ved siden. Aron svarer, og porten blir åpnet for dem.

Inne i porten ser de et stort, herskapelig hus. Det er bygget i eldre
stil, med tradisjonelle og eksklusive materialer. Gjengen parkerer på
baksiden, og går inn en ulåst dør.

## Inne i herskapshuset

De finner ikke Aron, og bestemmer seg for å splitte opp inne i huset
for å bedre utforske. Der finner de mange interessante ting, blant
annet et overvåkningsrom koblet til alle kameraene på utsiden av
huset. De går ut igjen, og sirkler rundt huset for å gå inn på
framsiden.

De banker på døren på framsiden, og møter Aron. De blir ledet inn i en
stue, hvor de begynner å diskutere kveldens oppdrag.

Gruppen må befeste huset og forsvare det mot et sannsynlig angrep
gjennom natten.

Lestatra holder seg sammen med Aron, og samtaler om Fredspartiet og
nattens utfordringer. Etterhvert som mørket faller, så ser Aron mer og
mer bekymret ut. Lestatra forsøker å berolige Aron ved å fortelle om
Trax' kampferdigheter.

Trax sitter i overvåkningsrommet og bestemmer seg for å søke opp Pat
Buchanan – journalisten som intervjuet FaultLine – og finne mer
bakgrunnsinformasjon om han. Han leser om Pats utdanning, og om hvem
som finansierer han. Brått oppdager han på overvåkningsbildet foran
seg, en skikkelse som beveger seg på utsiden av den nordlige porten.

## Befestningen

Trax gjør en nærmere sjekk av porten, og ser at skikkelsen går med
tyngre jernsko – åpenbart ikke noe avslappende joggesko. Det er tre
skikkelser.

Gruppen plasserer seg i ulike rom, og hører brått en eksplosjon ved
porten. Invasjonen er i gang!
