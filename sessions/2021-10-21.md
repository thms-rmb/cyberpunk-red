# 2021-10-21

## Situasjonen i Night by

Det er plyndring og protester i Night by. Folk er i opprør. Utenfor
byen kan man høre et høyt drønn. På vei inn mot Night by kan man se en
stor kolonne militærenheter: stridsvogner, soldater, fly. De bærer
Legatus' flagg.

Invasjonen som General Musk fortalte om, er i gang.

En pansret bil er på vei ut av byen, i stor hastighet. Med ett blir et
stort reklamedisplay gjort om til et *wanted*-skilt. De har en dusør
på 200 millioner EB per hode.

Et ekstraordinært nummer av Night City Today News omtaler inntoget av
private sikkerhetsstyrker. Aleki leser opp for resten av gjengen, og
ber Lestatra sette klampen i bånn. Barnaby uttaler at han lurer på
hvorfor han i det hele tatt ble med på alt dette.

## Omringet

Gatene er nærmest forlatt, og folk har gått i tilflukt inne i husene
deres. Bilen som suser gjennom gatene kjører saktere og saktere, og
med ett svinger den inn i en sidegate.

Med ett kommer en rekke stridsvogner til syne, og gjengen forsøker å
ta seg raskt ut av bilen. Men bilen er låst, og tross bruk av øks og
wolverine-klør klarer de ikke å ta seg ut.

Plutselig kommer en gjeng motorsyklister bak militærenheten som sikter
på bilen. Det er Springer! Og de klarer å distrahere dem. Lestatra
prøver å koble til bilen, tross at den er fjerndeaktivert.

Trax får inn en melding og ser i en terminal at bilen går fra å være
inaktiv (røde symboler i terminalen) til å bli aktiv (grønne
symboler). Med ett får Lestatra kontroll igjen.

Det er tydelig at noen har sabotert bilen, men på ett eller annet vis
har de kontroll igjen!

## *A New Hope*

Etter å ha fått kontroll på bilen igjen, kobler Lestatra seg til
terminalen gjennom et nevrogrensesnitt. Hun ser en innlogging som
skjedde for noen sekunder siden - hackerne?

De rygger bilen ut av sidegaten igjen, og suser forbi stridsvognene
mens Springer holder dem distrahert. Gjennom en liten åpning kjører de
bilen, mens de etterlater seg en stripe av olje. Med ett tar oljen
fyr, og stenger for militærenhetene.

Bilen kjører gjennom den kjernefysiske eksplosjonssonen i New
Westbrook. Etterhvert står den på terskelen ved en ørken.

De kjører i flere timer, og ankommer etterhvert en gård - tydeligvis
er det gjemmestedet. De velger å gjemme seg i noen dager, inntil
situasjonen i Night by har stabilisert seg.

## Oppdaget?

En gang Barnaby holder utkikk over veien som går inn til gården, ser
han et fly på vei inn mot gården. Han melder fra til resten av
gjengen, og ber alle gjemme vekk sakene sine og skru av lysene. De
søker dekning, ute av syne.

Fartøyet svever over gården, og søkelysene går over husene. Det
lander, og ut kommer to Militech-soldater. De ser ut over gården, og
går med ett sakte mot Trax, som har gjemt seg på utsiden av
huset. Etter en nervepirrende standoff, velger soldatene å konkludere
med at det er en forlatt gård, og de forlater i fartøyet.

## En tur tilbake til Night by

Barnaby får en telefon på agenten, en person som forteller at Militech
har tatt makten og leder Night by gjennom en militærjunta. Obelisken
er blitt erklært det nye hovedkvarteret til styresmaktene.

Det er tydeligvis en stor demonstrasjon som pågår, rett utenfor
Obelisken. Det er en gyllen mulighet til å slå til!

Lestatra og Trax kommuniserer med noen kontakter for å be om
assistanse, når beleiringen av Obelisken etterhvert skal skje.

De forlater gården, og kjører inn til Night by igjen. Når de nærmer
seg Obelisken, har gjengen søkt tilflukt i et hemmelig rom i
bilen. Det er Zedd, en gammel fan av FaultLine, som kjører bilen. De
går ut av bilen, og blir med i opptøyene.

## Befestningen av Obelisken

Det er harde kamper, og gjengen har etterhvert klart å ta seg inn i
Obelisken. Men Militech er tungt befestet, og det ser etterhvert mørkt
ut. Med ett kommer et flyvende fartøy, og ut kaster Springer seg. I
fallet ned mot bakken, sender han ut et par raketter fra
rakettkasterne han bærer. Springer gir gjengen mulighet til å ta seg
fram til heisen, og de tar den opp i bygningen.

Oppe i etasje 400, klarer gjengen å ta seg inn i et
sikkerhetsrom. Trax prøver å kringkaste ferden deres, men blir
blokkert og sikkerhetssystemet stenger gjengen ute.

De går gjennom et serverrom, og Barnaby klarer å laste ned noen
datadumper om General Musk, PetroChem og Militech. Lestatra ødelegger
maskinene i rommet.

Videre innover i etasjen, ankommer de et stort hangarrom. I enden, nær
en enorm dør, står General Musk og Jedd...!

## General Musk og Jedd

De konverserer om planene deres, og det kommer frem for dagen at
Fredspartiet ble gitt en mulighet til å være med å styre i det nye
regimet.

General Musk går inn i en mekanisert kampmaskin, utstyrt med raketter
og annet skyts. Jedd utstyrer seg med en *cyberkatana*. Gjengen
kjemper mot dem.

Kampen er dødelig - Barnaby blir hogget ihjel av Jedd.

Etter en hard kamp, klarer etterhvert Lestatra å bringe Jedd døden
nær. Trax klarer å overtale ham til å vende tilbake fra Legatus, og
bringe Fredspartiet tilbake. General Musks kamprobot blir også
etterhvert nøytralisert, og Musk blir eliminert.

En intelligens i bygningen - i Obelisken - våkner til live, med Trax'
hjelp. Etter kampen holder den alle fast med en mekanisme som
aktiveres i gulvet, alle unntatt Trax. Intelligensen - som viser seg å
hete Havoc - ønsker å fusjonere seg sammen med Trax.

Trax er usikker på om han skal lystre Havoc, eller stille seg bak
Jedd. Etter nøye overveielse, velger han å bli med sitt team,
Fredspartiet og Jedd. Han velger å utslette Havoc. Han forstår at det
er serverrommet og den tilhørende reaktoren som er kjernen i
intelligensen.

Trax ødelegger maskinvaren, men blir begravet av massene som faller
ned i ødeleggelsen.

Bygningen dør, og Legatus' regime blir kastet ut av Night by. Det ser
ut til å være tilbake til det vanlige. På mirakuløst vis klarer
gjengen å kringkaste et opptak gjort av FaultLine.

I opptaket forteller FaultLine om hans ønske om hevn, om hans søsters
uskyld, og om oppdraget han fikk av Aron.

«Mitt råd til dere, innbyggere av Night by, er å se etter de som
ønsker å hjelpe de hjelpesløse. Se etter gode ledere. Så kanskje vi
kan greie å skape noe bedre. Og hvis ikke så har vi ihvertfall prøvd.»
