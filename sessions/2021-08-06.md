# 8. juni 2021

## Aron og Fredspartiet

Vi ser en mann gå ut fra en sort, stilig bil parkert ved et bygg med
bannere som viser ordet "Fred". Han går opp til 15. etasje og møter en
stor gruppe mennesker inne på et konferanserom, hvor det også er
bannere som viser order "Fred" og "Fred i vår tid". Mannen sier han
heter Aron Riefer, og at han er en filantrop.

Aron Rifa, som tydeligvis er en sentral skikkelse i Fredspartiet, sier
at de i dag skal diskutere ledelsen i Night By. Han skildrer et
korrupt råd som styrer Night By, et råd som utnytter sin posisjon på
bekostning av befolkningen. Han fortsetter med å annonsere sitt
kandidatur som borgermester av Night By. Det er stor jubel og
optimistisk hvisking mellom publikum.

Aron sier, «tusen takk, kjære partifeller, og tusen takk, alle dere
som følger med der hjemme. Dette kommer til å føre til fred, fred i
vår tid. Kjære venner, vi skal klare dette sammen.»

Han går ned til bilen sin, og instruerer Delamain, bilens
dataintelligens som opererer bilen, til å kjøre ham hjem. Underveis
blir han angrepet av en motorsyklist, men pistolen som blir brukt
klarer ikke å trenge gjennom de pansrede vinduene på
Delamain. Delamain får tillatelse av Aron til å bruke dødelig vold, og
nøytraliserer angriperne med dødelig effektivitet.

## Innbydelse til sikkerhetsoppdraget og Trax

Trax står som vakt på en nattklubb, og det ene øyet hans blinker i
takt med musikken. Han er en del av nattklubben, men går kledd som en
Nomad. Han står ved baren og skuer ut over folkemengden.

En mann kommer inn på nattklubben, åpenbart malplassert blant de andre
gjestene. Han har på seg en svarte klær. Han spør, «er det du som er
Trax?» Trax svarer bare ved å vise fram tattoveringene over
fjeset. Mannen sier han kjenner Trax igjen, og spør om han har
erfaring som livvakt. Han viser en nyhetsartikkel om Aron Rifas
kunngjøring om å gjenopprette borgermesterposten og kaste vekk det
nåværende regimet.

Mannen sier han heter Jedd, og sier han jobber for sikkerhet i
Fredspartiet. Han ønsker å rekruttere Trax og tre andre til å jobbe
for ham, for 2000 eb. Trax aksepterer.

## Invitasjonen av resten av heltene

Trax setter opp en gruppesamtale.

Han inkluderer Aleki March, en Medtech som jobber i en liten,
forfallen klinikk inne på kjøpesenteret i nabolaget. Trax har kjøpt
noen installasjoner av CyberWare, og inkluderer Aleki i gruppemeldingen.

Han inkluderer Lestatra, en Nomad som transporter våpen, som ofte har
vært med Trax inne i bilen hans (...ikke alltid for å kjøre
bilen). Trax trenger en sjåfør, og inkluderer Lestatra i
gruppemeldingen.

Han inkluderer FaultLine, en bekjent som han ofte har vært ute på byen
med, og som ofte har vært vel åpen om sikkerhetshull og sårbarheter
ute hos andre organisasjoner. Trax trenger noen med kontakter og en
sosial evne, og inkluderer FaultLine i gruppemeldingen.

## Møtet

Trax står ved det avtalte møtestedet, en park i the combat zone.

Lestatra ankommer med en Mad Max-aktig bil, skrensende inn mot
parken. Han lager en sandstorm ved å skrense med bilen før den
stopper.

Aleki ankommer i en drosje, går bort og sier enkelt, «hallo.»

FaultLine stroller ned gaten og roper ut at de nå er
fulltallige. «Hvor er disse magiske pengene?»

Trax forklarer hva oppdraget går ut på, og beskriver Aron.

Gjengen aksepterer, men mistenker Trax for å prøve holde tilbake en
del av lønnen for seg selv. Aleki, derimot, mistenker ingenting. De
forlater møtestedet i bilen til Lestatra, og kjører mot hovedkvarteret
til Fredspartiet. På veien blir bilen de kjører i rammet inn i siden
av en annen bil, og de blir stoppet opp. Ut av den andre bilen kommer
det tre soldater som peker på dem med våpen.
