# 2021-10-18

## Et møte i Skyggerådet.

En enorm skyskraper viser en haug med reklameskilt. Bygningen ellers
er mørklagt -- bortsett fra ett vindu. Inne i rommet er det en gruppe
men som sitter - skjult i mørket - rundt et konferansebord.

De ser på en mann, som snakker om terroristene som har gjort en enorm
skade på byen. Det som har blitt gjort er ikke nok, hevder han. Men
det er mulig å spinne det til deres fordel. «Jeg tror at de neste
dagene kommer til å bli veldig spennende».

Skyggerådet er samlet igjen, og diskuterer sine planer.

## Et annet sted i Night by

Det har vært en enorm eksplosjon, og det er en stor folkeskare, som
inkluderer Militech-sikkerhetsvakter.

Under bakken, nede i kloakk, forsøker Lestatra og Trax å unnslippe i
bilen. Ved siden av havnen, ut av et rør som leder inn i
kloakksystemet, suser bilen ut og klamrer seg opp på veien igjen.

Når alt faller til ro, ser de en enorm soppsky - restene av en
atombombeeksplosjon - over New Westbrook.

Trax er kjempeglad, og *roser* Lestatras innsats...! «Tenk at dette
ble gjort av to personer» - han sikter til toget fylt med CHOOH2 som
de satte i gang - «men mesteparten ble jo gjort av deg». Lestatra er
ikke like optimistisk, og sier hun ønsker å trekke seg tilbake «og ta
mine siste doser».

Trax prøver å mane opp til å samle gjengen igjen, og feire. Lestatra
injiserer en trippel dose *blueglass*. Lestatra drar til MacGyver's,
og Trax faller ned på bakken i rusen.

Trax ender opp med å se ødeleggelsene, *forsterket* utallige ganger på
grunn av narkotikaen. Han hører en kvinnestemme, som advarer mot de
fremtidige ødeleggelsene av Night by. «Byen må renses, men ikke på
denne måten».

Trax går gjennom en rekke visjoner.

I én av dem at Aleki forsøker å behandle Trax' overdose. Trax er
fullstendig medtatt, og ligger og sikler, men fra Trax' ståsted er det
Aleki som er ubetydelig liten i forhold til Trax' storhet.

I en annen er Trax inne i en pub, og opplever at et barslagsmål
stopper ham fra å hygge seg med noen lekre, nakne bargjester.

I en tredje visjon ser han en sint businessmann - Barnaby - som
forbanner det som har skjedd. «Tidligere kunne vi ha avtaler med
myndighetene. Sånn det er nå er ikke bra for business». Han tilbyr å
selge narkotika til Trax, men han får en dårlig følelse. Prøver
Barnaby å forræde Trax?

Trax ser så en lyssøyle, som han trer inn i. Han hører en stemme, som
advarer om at noe ille kommer til å skje snart. «Dere må flykte
byen». Brått våkner Trax opp igjen.

## Møtet mellom Barnaby og Trax

En bil stopper ved siden av Trax. Ut kommer Barnaby, som bryskt spør
Trax noen spørsmål. «Du! Robotmann. Hva har skjedd her?».

«Jeg tror det har skjedd en eksplosjon», svarer Trax.

De snakker litt sammen, og Trax spør etterhvert om han kan få en
cocktail. Barnaby klarer å lage en miks av *synthcoke*, *boost* og
*blacklace* og injiserer det inn i Trax. De setter seg i bilen til
Barnaby og kjører for å hente Aleki.

På vei ut av den umiddelbare eksplosjonssonen, ser de ødeleggelsene
generelt i Night by. Det ser ut som en krigssone. De klarer å redde
Aleki ut av kontaineren han bor i. De bestemmer seg for å kjøre til
Biotechnicas hovedkvarter for en debriefing.

Utenfor Biotechnica er det protester. Når de kommer inn, ser de
Nicolo. Lestatra braker inn døra, tungt utrustet med våpen og utstyr.

Nicolo ber om prøven med CHOOH2, som Trax gir ham. Den blir satt i en
maskin og analysert. På et display ser vi - på mikroskopnivå - en
nanobot i drivstoffet. Nicolo hevder at de er intelligente, og kan
fjernstyres.

Han forklarer at nanobottene inne i CHOOH2 kan forårsake en reaksjon i
drivstoffet, slik at det binder seg med oksygen. Dette kan videre
forårsake en eksplosjon.

## En melding fra Jedd

Plutselig får gjengen en melding fra Jedd. Han sier at det haster, og
forventer å se dem innen en halvtime.

Jedd sier at bilder har blitt lagt ut av gjengen, i det de tok seg inn
i fabrikken. Gjengen blir i mediene anklaget for å ha forårsaket
eksplosjonen i New Westbrook. Han er spesielt bekymret for hvor
svekket Fredspartiet er, for ikke å snakke om implikasjonene av å være
assosiert med gjengen.

Han fortsetter, og hevder at Aron Rifas død ble bestilt. Han maner opp
til hevn. Han sier at *Obelisken*, en bygning i Night by, gjemmer de
ansvarlige.

Han bringer opp en video som viser et intervju med *General
Musk*. Musk forteller om en terrororganisasjon mot en Militech-base,
hvor en del teknologi ble stjålet. Han avslutter med å si at Militech
tar over kontroll over Night by, og at portforbud og militær lov er
implementert.

Jedd er tydelig berørt, og sier at de ikke lenger har tid. «Dere må
komme dere ut av byen, dere er ikke trygge her».

Aleki skildrer minnet om FaultLine, og hva han hadde gjort. «Vi må
gjøre som han ville gjort. Vi har sjansen til å slå tilbake mot disse
menneskene som har drept Aron».

Jedd tilbyr dem transport ut av byen. Lestatra prøver å injisere et
narkotikum i Jedd, som takler Lestatra i bakken. Gjengen går deretter
med på å bli fraktet ut av byen.

De går ned i garasjen, og blir dirigert til en pansret bil. De setter
seg inn, med Lestatra som sjåfør. De kjører ut.
