# 2021-08-17

## Etter slaget

Vi ser et forfallent hus, med ødelagte dører og våte gulv. Utenfor
står en ensom bil. Inne i huset, i ett av rommene, ser vi en
rekke pulter, med en mann sittende ved en av dem.

Mannen er Aron, og foran ham står en gjeng skadde og harde
eventyrere. Han forteller dem,

> Jeg trodde dere hadde kontroll, men huset mitt er ødelagt. Men jeg
> er tross alt i live, og det er det viktigste. Legatus er
> hovedmistenkt, men vi er trygge her i denne gamle skolen.

> Jeg skal etterhvert få tak i Jedd, men han er foreløpig under
> dekning. Han har i oppdrag å finne ut mer om Legatus. For alt vi vet
> så tror de fortsatt at de klarte å knerte meg -- men det varer nok ikke lenge.

> Gå ut, forbered dere og ta dere tid før vi slår tilbake.

> Legatus de er noen fæle, fæle folk. Men jeg har troen på at vi
> sammen kan bygge en bedre by, der ingenting er fortapt. Men vi må
> ligge lavt nå.

## Tiden videre

Aleki og FaultLine skaffer seg hver sin *cryotank* og legger seg inn
for å lege sårene.

Lestatra og Trax bestemmer seg for å kjøre ut en tur, og kommer
etterhvert inn i et *Night City Security*-sjekkpunkt. Det ser ut til å
gå bra, helt til sikkerhetsvakten får inn noe på datamaskinen. Han
veksler mellom å se på Lestatra og Trax, og skjermen.

«Har dere kjennskap til en brann i et herskapshus i går? Hvor var dere
i går?»

Trax svarer, «vi passet på en kjent politiker i går.»

De diskuterer litt fram og tilbake, og etterhvert konfronterer
sikkerhetsvakten dem. Men de klarer å overbevise ham om at det ikke er
noe problem, og at de kan kjøre gjennom sjekkpunktet. De ankommer baren.

Baren er en såkalt *nude noodle*-bar, hvor servitørene er nakne, og
alle drinkene korresponderer med modeller som står på rekke og rad bak
baren. Trax bestiller en hel tønne med en av drikkene, og Lestatra
forsøker å forføre den ene modellen.

## Tilbake hos Aron

Gjengen blir tilkalt tilbake til skjulestedet til Aron, hvor de blir
møtt av Jedd. Han roser dem for beskyttelsesjobben, og forteller om
gjerningsmennene, Legatus.

> Legatus er nærmest uangripelige. Vi har sett på basene deres rundt
> om i byen, og de er tungt -- *tungt* -- befestet. En kontakt vi har
> fikk i oppdrag å levere våpen, så vi har noe grunnleggende
> informasjon. En av basene deres er lett beskyttet, og har garantert
> en terminal tilgjengelig.

> Dere må ta kontakt med en gammel bekjent av meg, som har tilgang til
> en *netrunner*, som vil hjelpe dere med å få tilgang til denne
> terminalen. Dere finner han i *Anarkiklubben*.

## Anarkiklubben

Gjengen finner målet -- Joe "Springer" Broden -- ved et av bordene på
klubben. Hans plan går ut på å kjøre mot basen midt på dagen, med ham
på toppen, mens han spiller, og med bazookas.

Hans *sidekick* foreslår en mer subtil plan, som involverer å snike
seg inn om natten.

Trax foreslår et kompromiss, hvor *begge strategiene* gjøres samtidig.

## Infiltrasjonen

Målet er et bygg omringet av et betonggjerde, beliggende ved siden av
noen sanddyner. Planen er at infiltrasjonsteamet går inn fra øst, og
kaster en granat for å signalisere til angrepsteamet om at de kan
iverksette.

Istedenfor å kaste til den andre siden av fortet, kaster FaultLine
granaten inn i huset som står ved inngangsporten -- det kommer vakter
ut som hoster og harker.

Etter litt fram og tilbake forstår Lestatra og Trax hva som skjer, og
de kjører bilen i retning festningen -- med mål om å bruke en av
sanddynene som rampe. Isteden feiler de manøvren, og må isteden kjøre
inn i betongveggen.

Med hell og masse modifikasjoner av bilen greier de å *smadre*
betongveggen, og kommer helskinnet gjennom. På dette tidspunktet er
vaktene på alerten, men de blir raskt uskadeliggjort av en
fortsettelsesmanøver.

FaultLine, Aleki og Delle tar seg inn i festningen, og videre inn i
den indre bygningen. De ser et par Legatus-tanks i en slags garasje,
men ingen tegn til grensesnittet. De går videre inn, og Delle oppdager
målet. Hun gjør et uttrekk av dataen de trenger, og deaktiverer
alarmsystemet i komplekset.

Gjengen ser på jobben som gjort, og forlater komplekset i bilen til
Lestatra.

## Tilbake i skjulestedet

Delle tar fram datauttrekket og spiller av et opptak. Opptaket viser
først et bilde av Night City, med reklameplakater, skyskrapere og
resten av byen. Det neste vi ser er et dunkelt belyst konferanserom,
hvor det sitter mange personer. Det er én person, som resten ser opp
mot.

Denne personen sier,

> veldig godt, kollegaer, det er godt å se dere her igjen. Første fase
> har vært en enorm suksess. På grunn av resultatet i fase én, går vi
> gjennom til fase to. Snart skjer det. Ha tålmodighet, og dere vil
> nyte godt.

Delle sier at det finnes flere opptak, men krypteringen er såpass
sofistikert på de fleste av dem.
